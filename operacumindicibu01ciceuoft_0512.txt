500 TOPICA.

detur opera, ut quamplurimum iis, quos recta studia delectant,
prodesse poffimus.

Haec ergo argumentatio, quae dicitur artis expers, in testi-
monio pofita est. Testimonium autem nunc dicimus, omne,
quod ab aliqua re externa sumitur ad faciendam fidem. Persona
autem, non qualiscunque, testimonii pondus habet. Ad facien-
dam enim fidem auctoritas quaeritur. Sed auctoritatem aut na-
tura, aut tempus affert. Naturae auctoritas in virtute inest maxi·
me. In tempore autem multa sunt, quae afferant auctoritatem :
ingenium, opes, aetas, fortuna, ars, usus, neceffitas‚ concurfio
etiam nonnunquam rerum fortuitarum. Nam et ingeniosos, et
opulentos, et aetatis spatio probatos, dignos, quibus credatur,
putant: non rene fortaffe, sed vulgi opinio mutari vix potest,
ad eamque omnia dirigunt, et qui judicant, et qui existimant.
Qi enim his rebus, quas dixi, excellunt, ipsa virtute videntur
excellere. Sed reliquis quoque rebus, quas modo enumeravi,
quanquam in iis nulla species virtutis est, tamen interdurn con-
firmatur fides, s1 aut ars quaedam adhibetur3 (magna enim est·
vis, ad persuadendum, scientiae) aut usus ς plerumque enim cre-
ditur iis, qui experti sunt.

XX. Facit etiam neceffitas fidem, quae curn a corporibus, tum
ab animis nascitur. Nam et verberibus, tormentis, igni fatigati,
quae dicunt, ea videtur veritas ipsa dicere, et, quae a perturba-
tionibus animi sunt, dolore, cupiditate, iracundia, metu, quia
neceffitatis vim habent, afferunt auetoritatem et fidem. Cujus
etiam generis illa sunt, ex quibus verum nonnunquam invenitur,
pueritia, somnus, imprudentia, vinolentia, insania. Nam et pueri
saepe indicaverunt aliquid, ad quod pertineret, ignari: ct per
somnum, vinum, insaniam, multa saepe patefadta sunt. Multi
etiam in res odiosas imprudentes inciderunt, ut Staleno nuper
accidit; qui ea locutus est, bonis viris subauscultantibus, pariete
interpofito‚ quibus patefacti& in judiciumque prolatis, rei capi-
talis jure damnatus est. Huic fimile quiddam de Lacedaemonio
Pausania accepimus.

Concurfio autem fortuitorum talis est, ut, fi interventum est

