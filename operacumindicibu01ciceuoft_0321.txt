LIBER TERTIUS. 311

vituperationis, esse tribuendum statuam: cum tu, in alia lingua
ac moribus natus, occupatiffima in civitate, vel privatorum ne..
gotiis pene omnibus, vel orbis terrae procuratione, ac summi
imperii gubernatione districtu& tantam vim rerum cognitionem-
que comprehenderis, eamque omnem cum ejus, qui consilio et
oratione in civitate valeat, scientia atque exercitatione sociaris:
illi nati in literis, ardentesque his studiis, otio vero diffluentes,
non modo nihil acquisierint, sed ne relidium quidem, et tradi-
tum, et suum conservaverint.

XXXIII. Tum Craffus, non in hac, inquit, una, Catule, re,
sed in aliis etiam compluribus, distributione partium ac separa-
tione, magnitudines sunt artium diminutae. An tu existimas, cum
efl‘et Hippocrates ille Cous, fuiss‘e tum alios medicos, qui morbis,
alios, qui vulneribus, alios, qui oculis, mederentur? Num geo-
metriam Euclide aut Archimede, num musicam Damone aut
Aristoxeno, num ipsas literas Aristophane aut Callimacho trac-
tante, tam discerptas fuisse, ut nemo genus universum com·
plecteretur, atque ut alius aliam fibi partem, in qua elaboraret,
seponeret ?

Equidem saepe hoc audivi de patre et de socero meo, nostros
quoque homines, qui excellere sapientiae gloria vellent, orn-
nia, quae quidem tum haec civitas noffet, solitos effe complecti.
Meminerant illi Sex. AEliurn, Μ’. vero Manilium nos etiam vi-
dimus transverso ambulantem foro 3 quod erat infigne, eum, qui
id faceret, facere civibus omnibus consilii sui copiam: ad quos
olim et ita ambulantes, et in solio sedentes domi, fic adibatur,
non solum ut de jure civili ad eos, verum etiam de filia collo-
canda, de fundo emendo, de agro colendo, de omni denique
aut officio aut negotio, referretur. Haec fuit P. Craffi illius ve-
teris, haec T. Coruncanii, haec proavi, generi mei, Scipionis,
prudentiffimi hominis, sapientia, qui omnes Pontifices maximi
fuerunt, ut ad eos de omnibus divinis atque humanis rebus re-
ferretur: iidemque ct in senatu, et apud populum, etin causis
amicorum, et militiae confilium suum fidemque praestabant. Qid

