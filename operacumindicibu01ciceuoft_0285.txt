LIBER SECUNDUS. 275

Jam vituperandi praecepta contrariis ex vitiis sumenda esse per-
spicuum est. Simul est illud ante oculos, nec bonum virum pro-
prie et copiose laudari fine virtutum, nec improbum notari ac
vituperari sine vitiorum, cognitione, satis insignite atque aspere
posse. Atque his locis et laudandi, et vituperandi saepe nobis est
utendum in omni genere causarum.

Habetis, de inveniendis rebus, disponendisque, quid sentiam.
Adjungam etiam de memoria, ut labore Crassum levem, neque
ei quidquam aliud, de quo disserat, relinquam, nisi ea, quibus
haec exornentur. .

LXXXVI. Perge vero, inquit Crassus. Libenter enim te cog-
nitum jam artificem, aliquandoque evolutum illis integumentis
dissimulationis tuae, nudatumque perspicio 3 et, quod mihi nihil,
aut quod non multum relinquis, percommode facis, estque mihi
gratum. Jam istuc quantum tibi ego reliquerim, inquit Antonius,
erit in tua potestate. Si enim vere agere volueris, omnia tibi
relinquo. Sin dissimulare, tu, quemadmodum his satisfacias, vi-
deris.> Sed, ut ad rem redeam, non sum tanto ego, inquit, ingenio,
quanto Themistocles fuit, ut oblivionis artem, quam memoriae,
malim ; gratiamque habeo Simonidi illi Ceo, quem primum fe-
runt artem memoriae protulisse. Dicunt enim, cum coenaret
Crannone in Thessalia Simonides apud Scopam, fortunatum ho—
minem et nobilem, cecinissetque id carmen, quod in eum scrip—
slffet, in quo multa ornandi causa poetarum more in Castorem
scripta et Pollucem fuissent, nimis illum sordide Simonidi dixisse,
se dimidium ejus ei, quod pastus esset, pro illo carmine, datu-
rum: reliquum a suis Tyndaridis, quos aeque laudasset, peteret,
fi ei videretur. Paulo post effe ferunt nuntiatum Simonidi, ut
prodiret, juvenes stare adjanuam duos quosdam, qui eum niag-
nopere evocarent ε surrexisse illum, prodisse, vidisse neminem
Hoc interim spatio conclave illud, ubi epularetur Scopas, conci—
disse: ea ruina ipsum oppressum cum suis interiisse, Qos cum
humare vellent sui, neque possent obtritos internoscere ullo mo-
do ; Simonides dicitur ex eo quod meminisset, quo eorum loco
quisque cubuisset, demonstrator uniuscujusque sepeliendi fuisse.

M m 2

