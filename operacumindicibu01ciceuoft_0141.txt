[131]

DE

o R A T oR E,
AD Q-Fiz2122‘1*1{13M²

LIBER PRIMUS.

1, O G ITA N T I mihi saepenumerO, et memoria vetera
C repetenti, perbeati fuiffe, Qinte frater, illi videri so-
lent, qui in optIma republica, cum et honoribus, et re-

rum gestarum gloria florerent, eum vitae cursum tenere potue-
runt, ut vel in negotio fine periculo, vel in otio cum dignitate,
effe poss‘ent. Ac fuit tempus illud, cum mihi quoque initium
requiescendi, atque animum ad utriusque nostrum praeclara studia
referendi fore justum, et prope ab omnibus concessum arbitra-
rer, fi infinitus forenfium rerum labor, et ambitionis occupatio,
decursu honorum, etiam aetatis flexu, constitisset. Qam spem
cogitationum et consiliorum meorum, cum graves communium
temporum, tum varii nostri casus fefellerunt. Nam qui locus
quietis et tranquillitatis pleniffimus fore videbatur, in eo maximae
moles molestiarum, et turbulentiffimae tempestates exstiterunt.
Neque vero nobis cupientibus, atque exoptantibus fructus otii
datus est ad eas artes, quibus a pueris dediti fuimus, celebrandas,
inter nosque recolendas. Nam prima aetate incidimus in ipsam
perturbationem disciplinfe veteris ; ct consulatu devenimus in
medium rerum omnium certamen, atque discrimen, et hoc tem-
pus omne post consulatum objecimus iis fluetibus) qui, per nos

a communi peste depulfi‚ in nosmetipsos redundarunt. Sed
R 2

