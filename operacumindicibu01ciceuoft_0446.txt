434 ORATOR.

illumque saepe dicit voce dulci et clara fuisse. In quo illud etiam
notandum mihi videtur ad studium persequendae suavitatis in
vocibus. Ipsa enim natura, quafi modularetur hominum oratio-
nem, in omni verbo posuit acutam vocem, nec una plus, nec a
postrema syllaba citra tertiam; quo magis naturam ducem ad ’
aurium voluptatem sequatur industria.

Ac vocis quidem bonitas optanda est. Non est enim in no-
bis, sed tractatio atque usus in nobis. Ergo ille princeps varia-
bit, et mutabit; omnes sonorum, tum intendens, tum remit-
tens, persequetur gradus ; idemque motu fic utetur, nihil ut
superfit in gestu. Status erectus et celsus ς rarus incefi‘us, nec
ita longus 3 excurfio moderata, eaque rara 5 nulla mollitia cer-
vicum, nullae argutiae digitorum, non ad numerum articulus
cadens, trunco magis toto se ipse moderans, et virili laterum
flexione, brachii projectione in contentionibus, contractione in
remiffis.

Vultus vero, qui secundum vocem plurimum potest, quan-
tam affert tum dignitatem, tum venustatem? in quo cum effe-
ceris, ne quid ineptum, aut vultuosum fit, tum oculorum est
quaedam magna moderatio. Nam ut imago est animi, vultu55

fic indices oculi ς quorum et hilaritatis, et viciffim tristitiae mo-
dum res ipsae, de quibus agetur, temperabunt.

XIX. Sed jam illius perfecti oratoris, et summae eloquentiae
species exprimenda est 5 quem hoc uno excellere, id est-oratione,
caetera in eo latere, indicat nomen ipsum. Non enim inven-
tor, aut compositor, aut actor, haec complexus est omnia, sed
et Graece ab eloquendo ῥήτωρ, et Latine eloquens dietus est.
Caeterarum enim rerum, quae sunt in oratore, partem aliquam
fibi quisque vendicat: dicendi autem, id est eloquendi, maxi-
ma vis soli huic conceditur. Qanquam enim et Philosophi
quidam ornate locuti sunt, (siquidem et Theophrastus divini-
tate loquendi nomen invenit, et Aristoteles Isocratem ipsum
laceffivit, et Xenophontis voce Musas quasi locutas ferunt, et
longe omnium, quicunque scripserunt, aut locuti sunt, extitit et

