56 DEINVENTIONE

indiget approbatione. Nam esse quidem quandam, quae indigeat,
quid attinet ostendere, quod cuivis facile perspicuum est? Qod
fi ita est, ex hoc et ex eo, quod proposueramus, hoc conficitur,
separatum esse quiddam a propositione approbationem. Si autem
ita est, falsum est, non esse plus quam tripartitam argumentatio-
nem.

Simili modo liquet alteram quoque approbationem separatam
esse ab assumptione. Nam fi quadam in argumentatione satis est
uti assumptione, et non oportet adjungere approbationem assum-
ptioni 3 quadam autem in argumentatione infirma est assumptio,
nisi adjundta fit approbatio, separatum quiddam est extra assum-
ptionem approbatio. Est autem argumentatio quaedam, in qua
assumptio non indiget approbationis 3 quaedam autem, in qua
nihil valet fine approbatione, ut ostendemus. Separata est igitur
ab assumptione approbatio.

Ostendemus autem id quod polliciti sumus, hoc modo, Qae
perspicuam omnibus veritatem continet assumptio, nihil indiget
approbationis. Ea est hujusmodi 5 Si oportet sapere, dare ope-
ram Philosophiae convenit. Haec proposit‘io' indiget approbatio-
nis. Non enim perspicua est, neque constat inter omnes, prop-
terea quod multi nihil prodesse philosophiam, plerique etiam
obesse, arbitrantur. Assumptio perspicua est haec ; O'portet autem
sapere. Hoc autem, quia ipsum ex re perspicitur et verum esse
intelligitur, nihil attinet approbari. Qare statim concludenda
est argumentatio, igitur dare operam philosophiae convenit. Est
ergo assumptio quaedam, quae approbationis non indiget: nam
quandam indigere perspicuum est. Separata est igitur ab assum-
ptione approbatio. Falsum ergo est, non esse plus quam tripar-
titam argumentationem. ,

XXXVII. Atque ex his illud jam perspicuum est, esse quandam
argumentationem, in qua neque propositio neque assumptio indi-
geat approbationis. Huj usmodi, ut certum quiddam et breve, ex-
empli causa, ponamus, Si summopere sapientia petenda est, sum-
mopere stultitia vitanda est. Summo autem opere sapientia peten-
da est z summo igitur opere stultitia vitanda est. Hic et assumptio

