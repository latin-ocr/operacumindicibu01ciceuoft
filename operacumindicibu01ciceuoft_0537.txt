PARTITIONES. 525

ut fiderum, ut equorum, ut venandi, ut armorum. In com-
munibus, propensiora studia in aliquo genere virtutis praecipue
colendo, aut divinis rebus deserviendo, aut parentibus, ami-
cis, hospitibus, praecipue atque insigniter diligendis. Atque
haec quidem virtutum. Vitiorum autem sunt genera contraria.
Cernenda autem sunt diligenter, ne fallant ea nos vitia, qua]
virtutem videntur imitari. Nam et prudentiam malitia, et tem-
perantiam immanitas in voluptatibus aspernandis, et magnitu-
dinem animi superbia in animis extollendis, et despicientia in
contemnendis honoribus, et liberalitatem effusio, et fortitudinem
audacia imitatum et patientiam duritia immanis, et justitiam
acerbitas, et religionem superstitio, et lenitatem mollitia ani-
mi, et verecundiam timiditas, et illam disputandi prudentiam
concertatio captatioque verborum, et hanc oratoriam vim inanis
quaedam profluentia loquendi. Studiis autem bonis fimilia viden-
tur ea, quse sunt in eodem genere nimia. Qamobrem omnis vis
laudandi vituperandique ex his sumetur virtutum vitiorumque
partibus: sed in toto quafi contextu orationis haec erunt illustran-
da maxime, quemadmodum quisque generatus, quemadmodum
educatus, quemadmodum institutus, moratusque fuerit3 et, fi
quid cui magnum, aut incredibile acciderit, maximeque s1 id
divinitus accidisse potuerit videri, tum quae quisque senserit,
dixerit, gesserit, ad ea, quae proposita sunt, virtutum genera
accommodabuntur,- ex illisque iisdem inveniendi locis causae
rerum, et eventus, et consequentia requirentur. Neque vero
mors eorum, quorum vita laudabitur, filentio praeteriri debebit,
fi niodo quid erit animadvertendum aut in ipso genere mortis,
aut in iis rebus, quae post mortem erunt consecuta*⁴

XXIV. Funis. Accepi ista, didicique breviter, non solum
quemadmodum laudarem alterum, sed ctiam quemadmodum-
eniterer, ut possem ipse jure laudari. Videamus igitur dein·-
ceps, in sententia dicenda quam viam, et quae praecepta tenea-
mus. PATER. Est igitur in deliberando finis utilitas, ad
quem onmia ita referuntur in consilio dando, sententiaque di-
cenda, ut illa prima fint suasori, aut diffuasori videnda, quid.

