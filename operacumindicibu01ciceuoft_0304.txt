294 DE ORATOREV.

alii ad muficos, contulerunt ς alii etiam, ut dialeffifici, novum
fibi ipfi studium ludumque pepererunt, atque in iis artibus,
quae repertae sunt, ut puerorum mentes ad humanitatem finge-
rentur atque virtutem, omne tempus atque aetates suas consumps
serunt.

XVI. Sed, quod erant quidam, iique multi, qui aut in republica
propter ancipitem, quae non potest effe sejuncta, faciendi, dicen-
dique sapientiam, florerent, ut Themistocles, ut Pericles, ut
Theramenes5 aut, qui minus ipfi in republica versarentur, sed
hujus tamen ejusdem sapientiae doftores essent, ut Gorgias,
Thrasymachus, Isocrates, inventi sunt, qui cum ipfi doctrina
et ingeniis abundarent, a re autem civili, et a negotiis, animi
quodam judicio, abhorrerent, hanc dicendi exercitationem exa-
gitarent, atque contemnerent: quorum princeps Socrates fuit,
is, qui omnium eruditorum testimonio, totiusquejudicio Grae-
ciae, cum prudentia, et acumine, et venustate, et subtilitate,
tum vero eloquentia, varietate, copia, quam se cunque in par-
tem dedisset, omnium fuit facile princeps. Hic iis, qui haec,
quae nos nunc quaerimus, traffitarent, agerent, docerent, cum
nomine appellarentur uno, quod omnis rerum optimarum cog-
nitio, atque in iis exercitatio, Plailqsbphia nominaretur, hoc
commune nomen eripuit, sapienterque sentiendi, et ornate di-
cendi scientiam, re cohaerentes, disputationibus suis separavit:
cujus ingenium, variosque sermones immortalitati scriptis suis
Plato. tradidit, cum ipse literam Socrates nullam reliquisset.
Hinc discidium illud extitit quafi linguae atque cordis, absurdum
sane, et inutile, et reprehendendum3 ut alii nos sapere, alii
dicere, docerent. Nam, cum essent plures orti fere a Socrate,
quod ex illius variis, ct diversis, et in omnem partem diffusis .
disputationibus alius aliud apprehenderat, prosemInatae sunt quasi
familiae difl'entientes inter se, et multum disjuncta: et dispares,
cum tamen omnes se Philosophi Socraticos et dici vellent, et effe
arbitrarentur.

XVII. Ac primo ab ipso Platone Aristoteles et Xenocrates;
quorum alter Peripateticorum, alter Academiae nomen obtinuit.

